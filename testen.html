<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Document</title>
</head>
<body>
    `<h1>
Testen op het coronavirus (Covid-19)</h1>

<h2>
Wanneer moet ik me laten testen?</h2>
<ul><li>Als je ouder bent dan 6 jaar en symptomen hebt. Lees hier wat je moet doen.</li>
<li>Als je in contact kwam met iemand die het coronavirus heeft. Lees hier wat je moet doen</li>
<li>Als je terugkeert uit het buitenland en een sms krijgt, nadat je het PLF-formulier hebt ingevuld. Lees hier wat je moet doen</li></ul>




<h2>
Procedure als je je ziek voelt</h2>
<p>Heb je één van de volgende symptomen ? Blijf thuis en contacteer je huisarts. Doe dit ook bij lichte symptomen:</p>

<ul><li>Hoest</li>
<li>Ademhalingsmoeilijkheden</li>
<li>Koorts</li>
<li>Pijnklachten</li>
<li>Moeheid</li>
<li>Smaakverlies en/of verlies van de reukzin</li>
<li>Diarree</li></ul>







<p>Als de huisarts vermoedt dat je corona (Covid-19) hebt, zal hij of zij jou testen of je doorverwijzen naar het triagecentrum bij jou in de buurt. Die test wordt de dag zelf nog opgestuurd naar het labo dat jouw test zal analyseren. Dit geldt voor iedereen vanaf 6 jaar.
</p>
<p>In afwachting van je resultaat:</p>

<ul><li>Blijf thuis.</li>
<li>Noteer de gegevens te noteren van alle personen waarmee je in contact kwam tot twee dagen voor je symptomen begonnen. Deze lijst zal enkel gebruikt worden als jouw test positief is, in het kader van contactopvolging.</li>
<li>Voelen je huisgenoten zich ook ziek ? Dan gaan ze in quarantaine en krijgen ze een test.</li>
<li>Voelen je huisgenoten zich niet ziek ? Dan moeten ze niet in quarantaine. Ze moeten wel extra voorzichtig zijn en de gouden regels opvolgen.</li>
</ul>


<p>Je krijgt steeds het resultaat van je test, ongeacht of het positief of negatief is.</p>



<h3>
Is de test positief?
</h3>
<ul><li>Ga in isolatie. Blijf minstens 10 dagen thuis.</li>
<li>Volg het advies van je huisarts.</li>
<li>Verlaat je huis pas na 10 dagen</li>
<li>Als je al minstens 3 dagen geen koorts meer hebt</li>
<li>Als je geen respiratoire problemen meer hebt (benauwdheid, problemen met ademhaling).</li>
<li>De contactopvolging begint. De personen waarmee je samenwoont of waarmee je dicht in contact kwam gaan in quarantaine.</li></ul>







<h2>
Procedure als je je niet ziek voelt
</h2>
<h3>
Je kwam in contact kwam met iemand die het coronavirus heeft:
</h3>
<ul><li>Je krijgt telefoon of een SMS van contactopvolging.</li>
<li>Blijf thuis. Ga in quarantaine. De quarantaineperiode start vanaf je laatste contact met de persoon die corona heeft.</li>
<li>Je krijgt een test<ul><li>nadat je telefoon krijgt van contactopvolging. Dit geldt enkel als je telefoon krijgt binnen de 72 uur na je laatste contact met de persoon die corona heeft.</li>
<li>op dag 7 na je laatste contact met de persoon die corona heeft.</li></ul></li>
<li>Is jouw test op dag 7 negatief ? Dan mag je uit de quarantaine. Blijf nog 7 dagen extra waakzaam.</li>
<li>Is jouw test op dag 7 positief? Ga in isolatie. Blijf nog minstens 10 dagen in je huis. Lees hier wat je moet doen.</li></ul>








<h3>
Je keert terug uit het buitenland:
</h3>
<ul><li>Vul het PLF-formulier in binnen de 48 uur voor je aankomst in België.
<ul><li>Krijg je een sms ? Je hebt een hoog risico op corona. Je moet in quarantaine en je laten testen. Je ontvangt hiervoor een code per sms.</li>
<li>Krijg je geen sms ? Je hoeft niet in quarantaine.</li>
<li>Vulde je het Passagier Lokalisatie Formulier op papier in? Dan belt een medewerker je op via de telefoon.</li></ul>

</li><li>Ga in quarantaine. De quarantaineperiode start vanaf de dag dat je thuis komt van je reis.</li>
<li>
Je doet een test op dag 1 en dag 7 nadat je thuis komt van je reis.</li>
<li>Is jouw test op dag 7 negatief? Dan mag je uit de quarantaine. Blijf nog 7 dagen extra waakzaam.</li>
<li>
Is jouw test op dag 7 positief? Ga in isolatie. Blijf nog minstens 10 dagen in je huis. Lees hier wat je moet doen.</li></ul>







<h2>
Waar kan ik me laten testen?
</h2>
Je kan je laten testen:
bij je huisarts
in een labo op voorwaarde dat je een medisch voorschrift hebt
in een testcentrum

<h2>
Waar vind ik het resultaat van mijn test?
</h2>
Van zodra je resultaat bekend is, kan je het raadplegen op www.mijngezondheid.be. Meld je aan en kies voor de rubriek Covid-19. Klik vervolgens op Uitslag van mijn COVID-test of op een van de links die eronder verschijnen. Bekijk hier het filmpje over hoe je je kan aanmelden.
In sommige gevallen kan je het resultaat van je test via SMS ontvangen. Dit gebeurt op een veilige manier.
Als je de app coronalert gebruikt en je hebt een 17-cijferige code gegeneerd en doorgegeven bij je test, dan krijg je het resultaat ook in de app.
Heb je geen toegang tot www.mijngezondheid.be of heb je de coronalert-app niet (geen identiteitskaart, geen computer of smartphone), dan kan je contact opnemen met je huisarts voor het resultaat van je test.

In het geval dat je geen huisarts hebt of je huisarts niet bereikbaar is, dan kan een andere arts je resultaat raadplegen op voorwaarde dat:

de arts beschikt over je rijksregisternummer
de arts een therapeutische relatie met je heeft
je uitdrukkelijke toestemming geeft om je gegevens te delen (op het portaal www.mijngezondheid.be > toegangsbeheer)

</body>
</html>
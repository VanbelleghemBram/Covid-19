<h1>Coronavaccinatie gaat wereldwijd van start</h1>

<p>
  De grootste vaccinatiecampagne in de geschiedenis is begonnen. Wereldwijd zijn
  al meer dan 4.4 miljoen vaccins toegediend in 10 landen. De VS en de VK
  begonnen begin deze maand als eersten met vaccineren. Al bijna 2 miljoen
  Amerikanen kregen een prik en het VK is op weg naar 800.000 vaccinaties. In
  navolging van andere Europese landen trekt ons land op 28 december de
  vaccinatie op gang.
</p>

<p style="color: red">Graph</p>

<h2>Waarom je laten vaccineren?</h2>

<p>
  Door het vaccin maakt je lichaam antistoffen aan. Die stoffen helpen om tegen
  de deeltjes van het virus te vechten. Kom je later in contact met het virus?
  Dan beschermen de antistoffen jou. Het vaccin beschermt niet alleen jezelf,
  maar ook de mensen in je omgeving. Het coronavirus is gevaarlijk voor o.a.
  mensen ouder dan 65 jaar of personen die aan bepaalde aandoeningen leiden. Als
  meer dan 70% van alle mensen in België zich laat vaccineren, kan het virus
  zich minder snel verspreiden. Dan zijn ook mensen die zich niet kunnen laten
  vaccineren (bv zwangere vrouwen, kankerpatiënten) beschermd. Dat heet
  groepsimmuniteit. De vaccinatie tegen het coronavirus is vrijwillig en gratis
  voor iedereen. Blijf ook na vaccinatie de regels respecteren tot er genoeg
  mensen zijn gevaccineerd. Hou dus 1,5 meter afstand, draag een mondneusmasker
  en was vaak je handen.
</p>

<p style="color: green">https://youtu.be/Ebx8VsCk4J4</p>

<h2>Is het vaccin veilig?</h2>

<p>
  Er was reeds veel expertise aanwezig over het maken van vaccins. Voor de
  coronavaccins hebben wetenschappers, farmaceutische experten, bedrijven en
  overheden over de hele wereld samengewerkt. Er werd hiervoor ook snel geld en
  tijd vrijgemaakt, omdat het dringend was. Daardoor konden er op korte tijd
  vaccins worden ontwikkeld. Alle vaccins zijn eerst streng gecontroleerd door
  de overheid.
</p>

<!DOCTYPE html>
<html lang="en">
  <head>
    <meta charset="UTF-8" />
    <meta http-equiv="X-UA-Compatible" content="IE=edge" />
    <meta name="viewport" content="width=device-width, initial-scale=1.0" />
    <title>Document</title>
  </head>
  <body></body>
</html>

<h1>Mondneusmaskers : ik bescherm jou - jij beschermt mij</h1>
<p>
  Het dragen van een mondneusmasker beschermt jou en anderen tegen de
  verspreiding van het coronavirus. Met een mondneusmasker bedek je je neus en
  mond. Als je niest, hoest of praat vliegen er druppels rond. Het
  mondneusmasker houdt de druppels tegen. Zo is er minder risico dat je iemand
  ziek maakt. Het dragen van een mondneusmasker doe je dus vooral om anderen te
  beschermen.
</p>
<h2>Waar draag je een mondneusmasker?</h2>
<p>
  Het dragen van een mondneusmasker is verplicht, voor iedereen ouder dan 12
  jaar: • Op het openbaar vervoer. Je draagt het vanaf dat je het station of de
  halte betreedt. • Voor contactberoepen en hun klanten. • Voor het zaal- en
  keukenpersoneel in de horeca. • Voor klanten van horecazaken, behalve wanneer
  zij aan hun eigen tafel zitten. • In winkels en winkelcentra. • In
  winkelstraten, de markten, brocante- en rommelmarkten, kermissen, en op elke
  private- of publiek druk bezochte plaats. Dit wordt bepaald door de lokale
  overheid. Surf naar de website van je stad of gemeente voor meer informatie. •
  In bioscopen, theater-, concert-, en conferentiezalen, auditoria, gebedshuizen
  en bezinningsplaatsen, musea en bibliotheken. • In casino’s en
  speelautomatenhallen. Het dragen van een mondneusmasker vervangt de 6 gouden
  regels om jezelf en anderen te beschermen niet: 1. Respecteer de hygiëneregels
  2. Doe je activiteiten liefst buiten 3. Denk aan kwetsbare mensen 4. Hou
  afstand (1,5m) 5. Beperk je nauwe contacten 6. Volg de regels voor
  bijeenkomsten
</p>
<h2>Mondneusmaskers dragen</h2>
<p>
  Het dragen van een mondneusmasker helpt enkel als je het correct op/af zet,
  draagt, wast en bewaart. Let hier dus goed op.
</p>
<h3>Het mondneusmasker opzetten:</h3>
<p>
  • Was eerst heel goed je handen. • Zet dan je mondneusmasker op. Raak hierbij
  alleen de lintjes of elastieken aan. • Zet het masker eerst goed op je neus.
  Maak het bovenste lintje goed vast. • Zet het masker goed op je kin. Maak het
  onderste lintje vast. • Je neus, mond en kin moeten onder het masker zitten.
  Er mag geen opening zijn aan de zijkanten.
</p>
<h3>Het mondneusmasker dragen:</h3>
<p>
  • Heb je het mondneusmasker op? Raak het masker niet meer aan. • Zit je masker
  niet goed? Raak dan alleen de zijkanten aan en zet het goed. • Zet je masker
  niet vaak op en af.
</p>
<h3>Het mondneusmasker afzetten:</h3>
<p>
  • Raak alleen de lintjes of elastieken aan. • Heb je het afgezet? Was dan heel
  goed je handen. • Moet je het masker even afzetten? Bijvoorbeeld: om te
  drinken. Leg het dan op een propere plaats of steek het in een zak die lucht
  doorlaat. Poets daarna de plaats waar je het masker hebt gelegd.
</p>
<h3>Wanneer neem je een nieuw mondneusmasker?</h3>
<p>
  • Neem elke 8 uur een nieuw mondneusmasker. • Is het masker vuil of vochtig?
  Neem direct een nieuw masker. • Moet je veel spreken? Neem elke 4 uur een
  nieuw masker. Bijvoorbeeld: voor een leerkracht in de klas. Hoe was je een
  mondmasker ? • Steek gebruikte mondmaskers in een gesloten stoffen zak. Was de
  zak samen met het masker. • Was het met wasmiddel in de wasmachine op 60°C met
  de rest van de was. Let op: Het gratis mondmasker dat je kan afhalen via de
  apotheek, heeft een antibacteriële laag. Deze laag kan je niet wassen op 60°C
  en kan je ook niet strijken. Je wast dit mondneusmasker met de hand op
  maximaal 30°C en dit voor maximaal 30 wasbeurten. Meer info vind je hier. • Of
  kook het in een kookpot. Gebruik de kookpot alleen voor de mondmaskers. • Was
  je een mondneusmasker op een te lage temperatuur? Strijk het daarna op een
  hoge temperatuur. • Heb je een vuil masker aangeraakt? Bijvoorbeeld om het in
  de wasmachine te doen. Was dan zeker heel goed je handen. • Wil je het masker
  opnieuw gebruiken? Het masker moet dan eerst helemaal droog zijn. Je hebt dus
  twee maskers nodig.
</p>
<h3>Hoe bewaar je een proper mondneusmasker ?</h3>
<p>
  • Leg de stoffen zak met de mondneusmaskers op een vaste en propere plaats. •
  Wil je een proper masker nemen? Was dan eerst je handen. Neem het masker
  alleen bij de lintjes of elastieken vast. • Stop je masker niet in de
  diepvries of frigo. De koude doodt het virus niet. Het masker kan je eten
  besmetten
</p>
<h3>Gebruik je een sjaal?</h3>
<p>
  • Gebruik een sjaal die je op 60°C kan wassen. • Draai de sjaal twee keer om
  je gezicht.
</p>
